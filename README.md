---
description: সাইকিট-লার্ন থেকে টেন্সর-ফ্লো ২.০
---

# হাতেকলমে পাইথন ডিপ লার্নিং

{% hint style="info" %}
বইটা ড্রাফট অবস্থায় আছে। 
{% endhint %}

> There is no reason and no way that a human mind can keep up with an artificial intelligence machine by 2035.
>
> —Gray Scott

**‘ডিপ লার্নিং’ কি হাইপ? কেন এতো দেরি হলো?**

‘ডিপ লার্নিং’ নিয়ে বইটা কিছু লিখে ফেলে রেখেছিলাম অনেকদিন। মন টানছিলো না। এতো কমপ্লেক্স জিনিস সহজে নিয়ে আসার রাস্তাটা বেশ কঠিন বটে। শেষমেশ 'ডিপ লার্নিং' এর হাইপে পা দিলাম। ইচ্ছা ছিলো না, তবে বদলেছি কয়েকটা কারণে। 

১. ডিপ লার্নিং আসলে মেশিন লার্নিং থেকে আলাদা কিছু নয়। মেশিন লার্নিং এর সব বেসিক জিনিস ডিপ লার্নিং এ কাজ করবে তবে হাই-পারফরম্যান্স কম্পিউটিং এবং মিলিয়ন মিলিয়ন ডেটা নিয়ে কাজ করতে আলাদা কিছু প্ল্যাটফর্ম সঙ্গে কিছু কনসেপ্ট যোগ করা দরকার। তবে, যে জিনিসটা আমাকে এই বইটা লিখতে দেরি করিয়েছে, তা হচ্ছে - আমাদের একটা বড় সংখ্যক মেশিন লার্নিং শিক্ষার্থী বেসিক মেশিন লার্নিং নিয়ে অল্প ধারণা নিয়ে ডিপ লার্নিং ফ্রেমওয়ার্ক নিয়ে কাজ করতে চাচ্ছেন। ফলে, বেসিক ঠিক না থাকার ফলে আগ্রহ হারিয়ে ফেলছেন আস্তে আস্তে। পাইথন দিয়ে ঠিকমতো এক্সপ্লোরেটোরি ডেটা অ্যানালাইসিস \(ইডিএ\) না করতে পারায় এর ভেতরে কি হচ্ছে সেটা জানা যেতো না সহজেই।  

২. ডিপ লার্নিং ফ্রেমওয়ার্ক হিসেবে টেন্সর-ফ্লো অনেকটাই স্মার্ট। তবে,  টেন্সর-ফ্লো ১.x ফ্রেমওয়ার্ক সেরকম কাউন্টার ইন্টুইটিটিভ। মানে, শুরুতে ঢোকা বেশ কষ্টের ছিলো। ডিপ লার্নিং ফ্রেমওয়ার্ক অনেক ঝামেলার, তবে সাইকিট-লার্ন যতোটা সহজ, টেন্সর-ফ্লো এর শুরুটা সেরকম বিচ্ছিরি ছিলো। সেকারণে আলাদা হাই-লেভেল এপিআই দিয়ে ঢাকতে হতো টেন্সর-ফ্লো কে। তবে, অনেক দেরিতে হলেও রিলিজ হয়েছে টেন্সর-ফ্লো ২.০, যা আমাকে সাহায্য করেছে বইটাকে আবার ধরতে। টেন্সর-ফ্লো ২.০  = কেরাস + পাইটর্চ + পাইথনিক মানে ইগার 'এক্সজিকিউশন' + গ্লোবাল নেমস্পেস বাদ + \(সেশন নয়, ছোট ছোট ফাংশন\) + এপিআই ক্লিনআপ +অসাধারণ প্রোডাকশন ইকোসিস্টেম + বিশাল কম্যুনিটি সাপোর্ট ইত্যাদি। \(এগুলো নিয়ে আলাপ করবো সামনে\)

৩. ...




# কৃতজ্ঞতা

১. সাইকিট-লার্ন ডকুমেন্টেশন সাইট 

পাইথন দিয়ে মেশিন লার্নিং শিখতে গিয়ে সবচেয়ে বেশি সময় কাটিয়েছি সাইকিট-লার্ন এর ডকুমেন্টেশন পেজে। হেন্ জিনিস নেই তারা কাভার করেনি। সেদিক থেকে 'এন্ড টু এন্ড' ডিপ লার্নিং ফ্রেমওয়ার্ক টেন্সর-ফ্লো এর শুরুর দিকটা অতো সহজ ছিলো না ভালো ডকুমেন্টেশন এর অভাবে। তবে সেটার সমস্যা মিটেছে গত একবছরে। টেন্সর ২.০ এর রিলিজকে মাথায় রেখে হাজারো ডকুমেন্টেশন চলে এসেছে গুগল ব্যাকড টেন্সর-ফ্লো সাইটে। যুক্ত হয়েছে উডাসিটি এবং কোর্সেরার মতো অসাধারণ কিছু লার্নিং প্লাটফর্মে। মানুষকে শেখাতে। সহজে। 

২. উডাসিটি এবং কোর্সেরা লার্নিং প্ল্যাটফর্ম 

বইটা লিখতে নিজের প্রজ্ঞা থেকে বেশি প্রাধান্য দিয়েছি অনলাইন লার্নিং প্ল্যাটফর্মগুলোকে। এই লার্নিং প্ল্যাটফর্মগুলোকে লম্বা সময় ধরে দেখেছি খুব কাছে থেকে। একটা জিনিস উপলব্ধি করেছি, হাজারো মানুষদের শেখানোর জন্য প্রচুর রিসার্চ করছে ভেতরে ভেতরে। কিভাবে শেখানো যায় অল্প সময়ে। খান একাডেমি মডেল থেকে বেশ কয়েকধাপ সামনে এগিয়ে তারা। একেকটা লার্নিং ম্যাটেরিয়ালের পেছনে অনেক শ্রম দেয় তারা। প্রচুর সময় নিয়ে তাদেরকে দেখেছি কিভাবে তারা এই লার্নিংকে এতো ভালো লেভেলে নিয়ে গেছে। আর সেকারণে আমার বইয়ে সেই নামকরা প্ল্যাটফর্মগুলোর ইনফ্লুয়েন্স বেশি থাকবে। বইয়ের পেছনে থাকবে তাদের লিংক। 

৩. গুগল টেন্সর-ফ্লো ডকুমেন্টেশন টিম 

গুগল তার নামকরা সব প্রোডাক্টে ব্যবহার করে টেন্সর-ফ্লো। আমি নিজেও টেন্সর-ফ্লো ব্যবহার করি বলে বুঝতে পারি এর প্রচন্ড ক্ষমতাশালী এর ব্যাকএন্ড চালাচ্ছে গুগল সার্চ, ইউটিউব, জিমেইল, গুগল ফটোজ, ট্রান্সলেট আরো অনেককিছুই। এই বই লিখতে টেক্সট টু স্পিচ চালাতে গিয়ে আমি নিজেই দেখছি কিভাবে অ্যাক্যুরেসি বাড়ছে। সেরকমভাবে বাংলা ভাষায় ন্যাচারাল ল্যাঙ্গুয়েজ প্রসেসিং, সেন্টিমেন্ট অ্যানালাইসিস, টেক্সট এমবেডিংএর গতি ছুটছে পাগলের মতো। সেই টিমের ডকুমেন্টেশন আমাকে টেনেছে বেশি। 

উডাসিটি, কোর্সেরা এবং গুগল মিলে যেভাবে টেন্সর-ফ্লো শেখানোর জন্য প্রতি মাসে টেক্সট, ভিডিও কনটেন্ট বানাচ্ছে সেখানে মানুষজন না শিখে যাবে কোথায়? আমার কাজ হচ্ছে পৃথিবীর সেরা সেরা কনটেন্টগুলোকে সামান্য মডারেশনে বাংলায় নিয়ে আসা। সেখানে যে 'আন্ডারস্ট্যান্ডিং গ্যাপ' থাকবে সেখানেই আমার কাজ। আপনাদের সাহায্য চাই বাংলাকে প্রযুক্তি শেখার ভাষায় পাল্টে দিতে।




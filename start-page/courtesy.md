# কৃতজ্ঞতা

১. উডাসিটি। বইটা লিখতে নিজের প্রজ্ঞা থেকে বেশি প্রাধান্য দিয়েছি অনলাইন লার্নিং প্ল্যাটফর্মগুলোকে। লার্নিং প্ল্যাটফর্মগুলো হাজারো মানুষদের শেখানোর জন্য প্রচুর রিসার্চ করছে ভেতরে ভেতরে। কিভাবে শেখানো যায় অল্প সময়ে। তাদের লার্নিং ম্যাটেরিয়ালগুলোর পেছনে অনেক সময় দেয় তারা। প্রচুর সময় নিয়ে তাদেরকে দেখেছি কিভাবে তারা এই লার্নিংকে এতো ভালো লেভেলে নিয়ে গেছে। সে হিসেবে 'উডাসিটি'র ন্যানোডিগ্রী প্রোগ্রাম আমার বেশ পছন্দের। এক্সপেন্সিভ হলেও কাজের। বাকিদের নাম আসবে আস্তে আস্তে। আর সেকারণে আমার বইয়ে সেই নামকরা প্ল্যাটফর্মগুলোর ইনফ্লুয়েন্স বেশি থাকবে। বইয়ের পেছনে থাকবে তাদের লিংক। 

২. গুগল। গুগল তার নামকরা সব প্রোডাক্টে ব্যবহার করে টেন্সর-ফ্লো। আমি নিজেও টেন্সর-ফ্লো ব্যবহার করি বলে বুঝতে পারি এর প্রচন্ড ক্ষমতাশালী এর ব্যাকএন্ড চালাচ্ছে গুগল সার্চ, ইউটিউব, জিমেইল, গুগল ফটোজ, ট্রান্সলেট আরো অনেককিছুই। এই বই লিখতে টেক্সট টু স্পিচ চালাতে গিয়ে আমি নিজেই দেখছি কিভাবে অ্যাক্যুরেসি বাড়ছে। সেরকমভাবে বাংলা ভাষায় ন্যাচারাল ল্যাঙ্গুয়েজ প্রসেসিং, সেন্টিমেন্ট অ্যানালাইসিস, টেক্সট এমবেডিংএর গতি ছুটছে পাগলের মতো। 

৩.  উডাসিটি এবং গুগল মিলে যেভাবে টেন্সর-ফ্লো শেখানোর জন্য প্রতি মাসে টেক্সট, ভিডিও কনটেন্ট বানাচ্ছে সেখানে মানুষজন না শিখে যাবে কোথায়? আমার কাজ হচ্ছে পৃথিবীর সেরা সেরা কনটেন্টকে বাংলায় নিয়ে আসা। সেখানে যে আন্ডারস্ট্যান্ডিং গ্যাপ থাকবে সেখানেই আমার কাজ। আপনাদের সাহায্য চাই বাংলাকে প্রযুক্তি শেখার ভাষায় পাল্টে দিতে।  




এটাতো আমরা মানি - আমাদেরকে ঘিরে আছে হাজারো ডাটা। আর সোশ্যাল মিডিয়া আসার পর সেকেন্ডে তৈরি হচ্ছে আরো অনেক ডাটা। এতো ডাটা পড়ার সময় কই আমাদের? আর সেটা পড়ে যদি 'প্রজ্ঞা'টাই না নিতে পারি তাহলে আমরাই বা আছি কি করতে?

ঠিক তাই। আপনার কোম্পানির ওয়েবসাইটের কমেন্ট বক্সের পাশাপাশি টেক্কা দিয়ে বাড়ছে সোশ্যাল মিডিয়ার প্লাগ-ইন। মানে আপনার ফেইসবুক পেজের কমেন্ট চলে আসছে এক জায়গায়। আপনার কোম্পানি বা আপনার একটা প্রোডাক্ট নিয়ে মানুষ কি ভাবছে সেটা জানতে পড়তে হবে প্রতিটা কমেন্ট। সময় বা রিসোর্স আছে আপনার?

না নেই। আর সেটা নেই কারোরই। সেখানে আসছে 'সেন্টিমেন্ট অ্যানালাইসিস'। মেশিন পড়বে প্রতিটা জিনিস। মানুষের মতো করে। ধারণা করবে - মানুষ কি চাচ্ছে এখানে? তৈরি করে দেবে তার ভেতরের মেসেজটা। মানুষ কি রাগান্বিত না খুশি - সেটাও দেখবো এখানে। সনাতন ভাষায় আমরা এটাকে বলি 'বিজনেস ইন্টেলিজেন্স'।

আমরা শুরু করবো ইংরেজি দিয়ে। সামনে আসবো বাংলায়।

আছেন তো আমাদের সাথে?

